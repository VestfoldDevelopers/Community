#Vestfold Developers Slack Etiquette

Med Vestfold Developers på Slack håper vi å samle utviklere (og alle som er interessert i utvikling) på tvers av språk, interesser og erfaring i et åpent, trygt og inkluderende miljø. Med Vestfold som utgangspunkt, håper vi å skape et bunnsolid og attraktivt utviklermiljø.

Vi forstår at Slack kan være nytt for mange, og for å hjelpe kommunikasjonen oss medlemmer imellom har vi utarbeidet noen spilleregler. Dette dokumentet forklarer forventet etikette når du deltar i diskusjoner.

##Høflighet
Vær hyggelig og høflig. Vi er ikke nødvendigvis enige om alt. Det er viktig med mangfold og å få bredde i våre samtaler. Vi må sørge for å bidra på en konstruktiv og respektfull måte.

##Språk
Skriftlig språk kan lett mistolkes. Vi må veie våre ord og tonen som brukes, slik at det enklest mulig kan forstås. Forsøk å unngå sarkasme; det har en tendens til å oppfattes feil.

##Bli med / Forlate kanaler:
- Forsøk å få en følelse av hvordan stemningen er i en kanal. Les gjerne kanalens topic og forstå den pågående samtalen.
- Det er helt i orden om noen vil forlate en kanal. Deltagelse er høyst frivillig 
- Dersom det er særlig interesse for et emne, er det naturlig å lage en ny kanal. Gjør gjerne dette og del det med oss på #general eller #meta. Er det av særlige interesse, kan den legges til som standard for alle nye medlemmer.
- Vi ønsker likevel ikke for mye fragmentering. Det kan være greit med kanaler for brede språk eller #java #dotnet #webdev, men ikke for rammeverk / verktøy ( #angularjs #mongodb #visualstudio). For mye fragmentering kan føre til mindre engasjement. Er du tvil, spør på #meta.

##Spørre om hjelp
- Hvis du trenger hjelp eller bare har et spørsmål, så prøv å rette det til en relevant kanal. Er du usikker? Bruk #general.
- Ikke ta det personlig om ingen svarer med en gang. De fleste av oss har fulltidsjobber og kan ikke være online hele tiden. Om spørsmålet ditt forsvinner oppover i samtalen må du gjerne stille det på nytt .
- Ingen spørsmål er for dumme! Fyr løs!
- @here sender varsel til alle som er aktiv i en gitt kanal. Bruk det om det er noe viktig til alle som er aktive.
- @channel sender varsel til alle på kanalen. Bruk dette ansvarsfullt. Ingen liker unødvendige varsler.

Ellers er det ønskelig at vi forsøker å være positive. Det er dessverre mulig at noe som blir sagt kan oppleves negativt. Som regel har ikke vedkommende noe ønske om å virke krenkende, men dette kan være et resultat av en misforståelse / miskommunikasjon. Om du likevel føler deg krenket, prøv å løs det direkte med vedkommende eller ta kontakt med meg (@pavsaund)
